---
title: Wysłuchaj mnie, proszę... 
date: 2023-08-31T07:30:00.000CET
image: "/assets/img/uploads/books/wysluchaj-mnie-prosze-pawel-cwynar_wyd.3.jpg"
excerpt: "Wysłuchaj mnie, proszę... - książka dla każdego, bez podziału na przekonania czy religię."
price: '15' 
price-gift: 
link: 
identifier: Book-Other
stripe-buy-button-id: buy_btn_1RlrDJDw6kOQ9hzxcBVQief7
order: book-1
layout: shop
seo:
  type: Product
status:
---
 
**Autor**: Paweł Cwynar   
**Oprawa**: Miękka   
**Format**: 135 x 210 mm  
**Ilość stron**: 364  
**Cena**: 15.00 zł

Znaczna część akcji tej powieści rozgrywa się we wrocławskim szpitalu na oddziale onkologicznym, gdzie poznaje się dwoje młodych ludzi. W pełnych perypetii zdarzeniach rodzi się pomiędzy nimi miłość, dla której przeszkodą okazuje się odmienny światopogląd wynikający z wyznawanej wiary.

Główny bohater, Szymon, wywodzi się ze skromnej rodziny. Po tragicznej śmierci rodziców jego wychowaniem zajęła się babcia, która od dziecka wpajała chłopcu zasady wynikające z tradycji katolickiej. Żaneta zaś jest niewierząca, wyzwolona, ładna, młoda, pochodzi z bogatej, aczkolwiek rozbitej rodziny, prowadzi atrakcyjne życie celebrytki, które roztacza przed nią wizję sławy. U Żanety jako pierwszej zdiagnozowano nowotwór. Przygnieciona tą świadomością, wizją śmierci lub trwałego okaleczenia, załamuje się. W tym czasie Szymon stara się ją wspierać jak tylko potrafi. Chłopak – mimo że jest mądry, rozważny – dowiedziawszy się przypadkowo o myślach samobójczych swojej ukochanej, wpada na radykalny pomysł.

Ponieważ leży jeszcze na rozpoznaniu, jego losy nie są przesądzone. Prosi Boga o to, by ciężką chorobą obarczył jego samego, pozwalając wrócić do zdrowia Żanecie. Czy Bóg wysłucha rozpaczliwej prośby Szymona? Czy w ogóle była ona uzasadniona? Czy Żaneta wyzdrowieje kosztem Szymona? Czy ich miłość przetrwa?

Na te i wiele innych pytań znajdziemy odpowiedź w książce. Powieść została oparta na autentycznych wydarzeniach.

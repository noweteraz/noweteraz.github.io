---
published: true
date: '2022-03-12T07:00:00.000CET'
tags: null
image: /uploads/23-rocznica-wstapienia-polski-do-nato.jpg
description: >-
            12 marca 1999 roku Polska przystąpiła do Paktu Północnoatlantyckiego. Dzisiaj obchodzimy 23. rocznicę tego wydarzenia.
title: 23. rocznica przystąpienia Polski do NATO
---

12 marca 1999 roku w Independence w stanie Missouri minister spraw zagranicznych prof. Bronisław Geremek przekazał na ręce Sekretarz Stanu USA Madeleine Albright podpisany akt przystąpienia Polski do Traktatu Północnoatlantyckiego. Udział w sojuszu obronnym wspólnie z gospodarczymi i militarnymi potęgami świata zadecydował o umocnieniu naszego bezpieczeństwa i jednocześnie stał się wyrazem międzynarodowego uznania dla reform podjętych przez nasz kraj po 1989 roku.

W tym dniu, razem z Polską, do Sojuszu Północnoatlantyckiego zostały przyjęte Czechy i Węgry. W stolicy Stanów Zjednoczonych przekazano dokumenty ratyfikacyjne, będące świadectwem akceptacji przez władze Rzeczypospolitej zawartego w 1949 r. Traktatu Waszyngtońskiego oraz późniejszych protokołów i postanowień.

Członkostwo Polski w najpotężniejszym sojuszu wojskowym na świecie dało naszemu krajowi nie tylko gwarancje bezpieczeństwa w postaci art. 5 traktatu waszyngtońskiego, ale doprowadziło również do wymiernego współudziału w operacjach poza granicami kraju.

Dzisiaj w trakcie inwazji Rosji na naszego sąsiada, Ukrainę, możemy w praktyce przekonać się co daje Polsce członkostwo w pakcie NATO.



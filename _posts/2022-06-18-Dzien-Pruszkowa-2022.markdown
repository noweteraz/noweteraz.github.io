---
published: true
date: '2022-06-18T07:00:00'
tags: null
image: /uploads/dni-pruszkowa-2022-fot-3.jpg
description: >-
  W majowy weekend 27 – 29 maja 2022 w Pruszkowie na Skwerze im. ZTL „Pruszkowiacy” przy ul. Lipowej odbywało się plenerowe wydarzenie „Dni Pruszkowa”.
title: Dni Pruszkowa
---

W majowy weekend 27 – 29 maja 2022 w Pruszkowie na Skwerze im. ZTL „Pruszkowiacy” przy ul. Lipowej odbywało się plenerowe wydarzenie „Dni Pruszkowa”. Tak samo jak w latach poprzednich Prezydent Miasta Pruszkowa Paweł Makuch zaprosił na „Dni Pruszkowa 2022” mieszkańców miasta i okolic Pruszkowa, zapewniając odwiedzającym mnóstwo atrakcji, dobrą zabawę i ciekawą edukację. Wydarzenie miało charakter plenerowy i otwarty, dzięki szerokiej ofercie każdy znalazł dla siebie atrakcyjne wydarzenie. W gronie wystawców, na zaproszenie Prezydenta Miasta Pruszkowa Pawła Makucha nie zabrakło Fundacji Nowe Teraz - wydawcy społeczno-ekonomicznego miesięcznika Eurogospodarka.

W sobotę 28 maja 2022 roku Fundacja Nowe Teraz miała zaszczyt gościć na swoim stanowisku por. hm. Janusza Komorowskiego uczestnika Powstania Warszawskiego, aktywnego członka Światowego Związku Żołnierzy Armii Krajowej i Prezesa Zarządu Okręgu Warszawa Powiat. Dyrektor Generalna Fundacji Nowe Teraz przekazała por. hm Januszowi Komorowskiemu podarunek ufundowany z dochodu uzyskanego dzięki projektowi Gloria Victis, którego celem jest upamiętnianie i wspieranie Kombatantów. Spotkanie z por. hm. Januszem Komorowskim miało charakter szczególny, było okazją do interesującej rozmowy i wysłuchania opowieści o burzliwych latach wojny oraz spostrzeżeń i wniosków z czasów okupacji. Wręczając podarunek Dyrektor Generalna Fundacji Nowe Teraz skierowała do por. hm. Janusza Komorowskiego podziękowania za wolną Polskę, za to, że nigdy nie brakowało Im - Żołnierzom tamtych dni, odwagi i że myśleli nie tylko o sobie, ale o tych pokoleniach, które przyjdą po nich.

Należy podkreślić, że spotkanie z do por. hm. Januszem Komorowskim odbyło się w obecności Prezydenta Miasta Proszkowa Pawła Makucha, Zastępcy Prezydenta Miasta Pruszkowa Konrada Sipiera, Małgorzaty Włodek Przewodniczącej Ogólnopolskiego Stowarzyszenia „Rodzina Policyjna 1939 r.” z siedzibą w Katowicach oraz Jarosława Stolarskiego Dyrektora Zespołu Szkół im. Fridtjofa Nansena w Piastowie, któremu towarzyszyli uczniowie szkoły Wiktoria Zakrzewska oraz Mikołaj Konopko, Uczniowie asystowali por. har Januszowi Komorowskiemu podczas dalszego spaceru i zwiedzania stanowisk „Dni Pruszkowa”.

Niech wyrazy naszej wdzięczności, szacunku i dobra towarzyszą Kombatantom w każdej chwili ich życia. Pamiętajmy o tych, którzy broniąc Ojczyzny oddali życie płacąc najwyższą cenę. 

Gloria Victis

![Dni Pruszkowa 2022 fot.1](/uploads/dni-pruszkowa-2022-fot-1.jpg)

![Dni Pruszkowa 2022 fot.2](/uploads/dni-pruszkowa-2022-fot-2.jpg)

![Dni Pruszkowa 2022 fot.3](/uploads/dni-pruszkowa-2022-fot-3.jpg)

![Dni Pruszkowa 2022 fot.4](/uploads/dni-pruszkowa-2022-fot-4.jpg)

![Dni Pruszkowa 2022 fot.5](/uploads/dni-pruszkowa-2022-fot-5.jpg)

![Dni Pruszkowa 2022 fot.6](/uploads/dni-pruszkowa-2022-fot-6.jpg)

![Dni Pruszkowa 2022 fot.7](/uploads/dni-pruszkowa-2022-fot-7.jpg)

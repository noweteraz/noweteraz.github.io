---
published: true
date: '2023-09-18T08:00:00'
tags: null
image: /uploads/przekazanie-sztandaru-sp-nasielsk-fot-9.jpg
description: >-
  Rok temu, 18 września 2022 roku odbyła się uroczystość przekazania sztandaru i nadania Niepublicznej Szkole Podstawowej w Nasielsku imienia por. Roberta Petersa i por. Josepha Vigny.
title: Pierwsza rocznica uroczystości nadania Niepublicznej Szkole Podstawowej w Nasielsku imienia por. Roberta Petersa i por. Josepha Vigny
---

18 września 2022 roku odbyła się uroczystość przekazania sztandaru i nadania Niepublicznej Szkole Podstawowej w Nasielsku imienia por. Roberta Petersa i por. Josepha Vigny. Data wydarzenia nie była przypadkowa, właśnie 18 września 1944 r. Ci dwaj dzielni piloci zginęli w walce powietrznej, w okolicy Nasielska, osłaniając niosące pomoc Powstańcom Warszawy alianckie transporty lotnicze w ramach operacji „Frantic 7”.

Fundacja Nowe Teraz była współorganizatorem ceremonii, w której uczestniczyli znamienici goście – delegacje licznych stowarzyszeń i organizacji kombatanckich. Gościliśmy również Attaché Wojskowego przy ambasadzie USA w Warszawie, reprezentantów Ministerstwa Spraw Wewnętrznych i Administracji, Dowództwa Generalnego Sił Zbrojnych, Wojskowej Akademii Technicznej, obecni byli również reprezentanci Wojsk Obrony Terytorialnej, przedstawiciele samorządowych władz województwa, powiatu i gminy, delegacje lokalnych Ochotniczych Straży Pożarnych, miejscowej Policji oraz bardzo licznie przybyli mieszkańcy Nasielska. Podniosłości wydarzeniu nadała kompania reprezentacyjna Sił Powietrznych oraz orkiestra wojskowa z Torunia, które ceremoniałem wojskowym, w tym salwą honorową, podniosły rangę wydarzenia.

Relacja z tej uroczystości do zapoznania się [w tym wpisie](/blog/przekazanie-sztandaru-sp-nasielsk/).


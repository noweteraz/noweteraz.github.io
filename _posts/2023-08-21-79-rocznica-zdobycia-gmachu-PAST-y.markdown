---
published: true
date: '2023-08-20T07:00:00'
tags: null
image: /uploads/77-rocznica-zdobycia-pasty-4.jpg
description: >-
  W dniu 20 sierpnia, przypada 79. rocznica zdobycia przez powstańców warszawskich, gmachu PAST-y (ówczesnego budynku Polskiej Akcyjnej Spółki Telefonicznej przy ul. Zielnej 39).
title: 79. rocznica zdobycia gmachu PAST-y
---

W dniu 20 sierpnia, przypada 79. rocznica zdobycia przez powstańców warszawskich, gmachu PAST-y (ówczesnego budynku Polskiej Akcyjnej Spółki Telefonicznej przy ul. Zielnej 39).

Zacięte walki o budynek przy ul. Zielnej 39 trwały niemal od początku powstania warszawskiego.
Walki o odbicie PAST-y trwały od 2 sierpnia 1944 roku. Powstańcze oddziały kilkukrotnie szturmowały budynek – ostatecznie gmach został zdobyty przez batalion „Kiliński” pod dowództwem rotmistrza Henryka Leliwy-Roycewicza przy wsparciu innych grup szturmowych AK. Po zwycięskiej akcji na szczycie budynku wywieszono biało-czerwoną flagę.

Gmach PAST-y pozostał w polskich rękach do końca powstania – dzięki zdobyciu obiektu powstańcy m.in. uzyskali łączność między dzielnicami miasta. Odbicie PAST-y miało dla walczących oddziałów również duże znaczenie psychologiczne i było zachętą do dalszego oporu wobec Niemców.




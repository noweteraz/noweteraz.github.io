---
published: true
date: '2022-11-24T06:00:00'
tags: null
image: /uploads/jest-taki-kraj-fot-3.jpg
description: >-
  W dniu 9 listopada 2022 będąc Partnerami koncertu zatytułowanego „Jest taki Kraj” Fundacja Nowe Teraz oraz Redakcja magazynu Eurogospodarka rozpoczęły obchody 104 rocznicy odzyskania niepodległości.
title: Uczestniczyliśmy w obchodach Święta Niepodległości, w Szkole Podstawowej w Nowej Iwicznej
---

Uroczystości z okazji Święta Odzyskania Niepodległości odgrywają kluczową rolę wśród narodowych celebracji. W dniu 9 listopada 2022 będąc Partnerami koncertu zatytułowanego „Jest taki Kraj” Fundacja Nowe Teraz oraz Redakcja magazynu Eurogospodarka rozpoczęły obchody 104 rocznicy odzyskania niepodległości. Koncert z okazji narodowego święta, dofinansowany ze środków Ministerstwa Kultury i Dziedzictwa Narodowego w ramach programu Narodowego Centrum Kultury; Dom Kultury Inicjatywy Lokalne; Edycja 2022, odbył się w Szkole Podstawowej w Nowej Iwicznej. W programie młodzież z Chóru Szkoły Podstawowej im. Polskich Olimpijczyków w Mysiadle zaprezentowała pieśni patriotyczne. Gościnnie wystąpili: Anna Maria Adamiak, Katarzyna Kopniak, Natalia Stasińska oraz Chorea Antiqua - Zespół Tańca Historycznego.

Honorowym gościem koncertu był Janusz Kaźmierczak – żołnierz Armii Krajowej, uczestnik Powstania Warszawskiego. To był piękny koncert i niezapomniane, wielopokoleniowe spotkanie przepełnione niezwykłą atmosferą przy wspólnym śpiewie Roty.

W imieniu Zarządu Fundacji Nowe Teraz składam gratulacje organizatorce koncertu Iwonie Manista-Kutryś, za wspaniały pomysł i realizację tak ciekawego przedsięwzięcia. Słowa uznania kieruję również do chóru i solistów SP im. Polskich Olimpijczyków, cudownych recytatorów i narratorów, zdolnych, młodych wokalistek Kasi Kopniak i Natalki Stasińskiej oraz specjalnych gości Anny Marii Adamiak i Zespołu Chorea Antiqua.

Relację z koncertu z okazji obchodów 104 rocznicy odzyskania niepodległości należałoby zakończyć słowami z tekstu piosenki pod tytułem „Niepodległość”: „NIEPODLEGŁOŚĆ ZNACZY WOLNOŚĆ - SŁOWA NAJPIĘKNIEJSZE”§~

![Uczestniczyliśmy w obchodach Święta Niepodległości, w Szkole Podstawowej w Nowej Iwicznej fot.-1](/uploads/jest-taki-kraj-plakat.jpg)

![Uczestniczyliśmy w obchodach Święta Niepodległości, w Szkole Podstawowej w Nowej Iwicznej fot.-2](/uploads/jest-taki-kraj-fot-1.jpg)

![Uczestniczyliśmy w obchodach Święta Niepodległości, w Szkole Podstawowej w Nowej Iwicznej fot.-3](/uploads/jest-taki-kraj-fot-2.jpg)

![Uczestniczyliśmy w obchodach Święta Niepodległości, w Szkole Podstawowej w Nowej Iwicznej fot.-4](/uploads/jest-taki-kraj-fot-3.jpg)

![Uczestniczyliśmy w obchodach Święta Niepodległości, w Szkole Podstawowej w Nowej Iwicznej fot.-5](/uploads/jest-taki-kraj-fot-4.jpg)




---
published: true
date: '2021-09-14 07:00:00'
tags: null
image: /uploads/pielgrzymka-kombatantow-ak-na-jasna-gora-2021.jpg
description: >-
  W tym roku 12-go września z pielgrzymami byli również przedstawiciele Fundacji Nowe Teraz.
title: Żołnierze i środowisko Armii Krajowej w 50. pielgrzymce na Jasną Górę
---

Pielgrzymka kombatantów Armii Krajowej na Jasną Górę historycznie od 50 lat odbywa się w drugą niedzielę września. W tym roku 12 września z pielgrzymami byli również przedstawiciele Fundacji Nowe Teraz, Prezes Zarządu Artur Król i Dyrektor Generalny Bogusława Chada. 

W pielgrzymce uczestniczyli kombatanci z profesorem Leszkiem Żukowskim na czele, Ordynariat Polowy reprezentował ksiądz komandor Janusz Bąk i sekretarz Ordynariatu ksiądz Jan Dohnalik, 10-ty Warszawski Pułk Samochodowy reprezentował major Artur Leśniewski a Strzelcy Rzeczpospolitej z Pruszkowa stawili się pod dowództwem Piotra Lewandowskiego.

Pielgrzymi, w asyście Pocztów Sztandarowych złożyli kwiaty i zapalili znicze pamięci pod pomnikiem papieża Jana Pawła II oraz Kardynała Stefana Wyszyńskiego, kapelana wspierającego żołnierzy Armii Krajowej w czasie okupacji i Powstania Warszawskiego. 

Szczególną okazją była odbywająca się tego samego dnia beatyfikacja Czcigodnych Sług Bożych - Prymasa Tysiąclecia Kardynała Stefana Wyszyńskiego i Siostry Elżbiety Róży Czackiej. Podążanie do świętości każdego z nich było spełnieniem własnego powołania, w tym dążeniu wzajemnie się wspierali i uzupełniali. Cierniste były początki ich życia, Siostra Czapska niewidoma dziewczyna i Stefan Wyszyński młody chory kleryk, życia jednak pełnego ufności i zwieńczonego błogosławionym zakończeniem.

Następnie pielgrzymi przeszli do Bazyliki Jasnogórskiej, gdzie wzięli udział w celebrowanej przez sześciu kapłanów mszy świętej, w intencji Żołnierzy AK i Harcerzy ze związku ZHR.


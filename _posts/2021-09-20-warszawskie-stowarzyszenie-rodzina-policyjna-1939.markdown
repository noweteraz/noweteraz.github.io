---
published: true
date: '2021-09-20 07:00:00'
tags: null
image: /uploads/warszawskie-stowarzyszenie-rodzina-policyjna-uroczystosci-2021-fot-1.jpg
description: >-
  W dniu 15 września 2021 roku w Katedrze Polowej Wojska Polskiego przy ul. Długiej w Warszawie odbyły się obchody XX-lecia działalności Warszawskiego Stowarzyszenia Rodzina Policyjna 1939 roku. Fundację Nowe Teraz reprezentowali Artur Król, Prezes Zarządu oraz Bogusława Chada, Dyrektor Generalny.
title: Warszawskie Stowarzyszenie Rodzina Policyjna 1939 roku
---

W dniu 15 września 2021 roku w Katedrze Polowej Wojska Polskiego przy ul. Długiej w Warszawie odbyły się obchody XX-lecia działalności Warszawskiego Stowarzyszenia Rodzina Policyjna 1939 roku. Fundację Nowe Teraz reprezentowali Artur Król, Prezes Zarządu oraz Bogusława Chada, Dyrektor Generalny.

Warszawskie Stowarzyszenie Rodzina Policyjna 1939 r. zrzesza osoby wywodzące się z rodzin Policjantów II Rzeczypospolitej Polskiej. Celem działania Stowarzyszenia jest zachowanie pamięci o funkcjonariuszach Policji Państwowej II RP zamordowanych przez NKWD wiosną 1940 roku w Kalininie (obecnie Twerze) i pogrzebanych w bezimiennych „dołach śmierci” w Miednoje i innych miejscach kaźni. 

Zarząd Stowarzyszenia w osobach Rafał Skiby - Prezesa Zarządu Głównego, Michała Krzysztofa Wykowskiego - Prezesa Honorowego, Rafała Batkowskiego - Wiceprezesa, przy wielkim wsparciu członków oraz Stowarzyszenia Rodzina Policyjna 1939 r. w Łodzi z Jarosławem Olbrychowskim, Prezesem Stowarzyszenia na czele, kultywują tradycję służb mundurowych i dbają o przywracanie dobrego imienia funkcjonariuszy Policji Polskiej, utworzonej w grudniu 1939 roku z korpusu przedwojennej Policji Państwowej.

Obchody XX-lecia działalności Warszawskiego Stowarzyszenia Rodzina Policyjna 1939 roku miały szczególnie uroczysty charakter z bogatym programem obchodów. Zebranych na mszy świętej obecnością zaszczycił arcybiskup metropolita białostocki Józef Guzdek. Dokonano również uroczystego odznaczenia sztandaru WSRP 1939 roku oraz osób szczególnie zasłużonych dla Stowarzyszenia. Po uroczystej celebracji zaproszeni goście udali się na dalsze uroczystości i udział w panelu dyskusyjnym podsumowującym dwadzieścia lat działalności Stowarzyszenia. Prezes Zarządu Głównego Warszawskiego Stowarzyszenia Rodzina Policyjna 1939 roku Pan Rafał Skiba wyróżnił medalem „Za zasługi dla Stowarzyszenia” między innymi profesora Leszka Żukowskiego i Prezesa Fundacji Polskiego Państwa Podziemnego Mirosława Chadę.

![Uroczystości Warszawskie Stowarzyszenie Rodzina Policyjna 1939 roku fot.1](/assets/img/uploads/warszawskie-stowarzyszenie-rodzina-policyjna-uroczystosci-2021-fot-2.jpg)

![Uroczystości Warszawskie Stowarzyszenie Rodzina Policyjna 1939 roku fot.2](/assets/img/uploads/warszawskie-stowarzyszenie-rodzina-policyjna-uroczystosci-2021-fot-3.jpg)

![Uroczystości Warszawskie Stowarzyszenie Rodzina Policyjna 1939 roku fot.3](/assets/img/uploads/warszawskie-stowarzyszenie-rodzina-policyjna-uroczystosci-2021-fot-4.jpg)

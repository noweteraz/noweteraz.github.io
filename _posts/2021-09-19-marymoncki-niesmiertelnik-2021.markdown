---
published: true
date: '2021-09-19 07:00:00'
tags: null
image: /uploads/marymoncki-niesmiertelnik-uroczystosc-wrzesien-2021-fot-1.jpg
description: >-
  14 września 2021 roku odbyły się uroczystości odsłonięcia „Marymonckiego Nieśmiertelnika”. W uroczystościach uczestniczyli przedstawiciele Fundacji Nowe Teraz, Prezes Zarządu Artur Król i Dyrektor Generalny Bogusława Chada.
title: „Marymoncki Nieśmiertelnik”
---

14 września 2021 roku odbyły się uroczystości odsłonięcia „Marymonckiego Nieśmiertelnika” – pomnika powstałego dla uczczenia pamięci żołnierzy z plutonów 224. i 254. zgrupowania AK „Żmija”, poległych i pomordowanych 77 lat temu w rejonie ulicy Rajszewskiej na Marymoncie. 

Pomnik „Marymoncki Nieśmiertelnik”, autorstwa Marka Moderau, stanął w bezpośrednim sąsiedztwie miejsca dramatu, na skwerku w okolicy ul. Klaudyny 26 C. Pomysłodawcą powstania pomnika był plut. pchor. AK „Wacek” Wacław Gluth-Nowowiejski, przy wielkim wsparciu członków Stowarzyszenia Żołnierzy Armii Krajowej „Żywiciel” oraz miłośników ich tradycji. 

„Wacek” Wacław Gluth-Nowowiejski jako jedyny ocalały z mordu przy ulicy Rajszewskiej całe swoje życie poświęcił uczczeniu pamięci poległych kolegów żołnierzy Polskiego Państw Podziemnego, Powstańców Warszawskich i ludności cywilnej. Dzięki wielkiemu uporowi, trwało to 77 lat, doprowadził do powstania pomnika i nadal popularyzuje wiedzę o wydarzeniach z tamtych trudnych dni.

W uroczystościach udział wzięli przedstawiciele Miasta Stołecznego Warszawy oraz władze dzielnicy Żoliborz, Stowarzyszenia Weteranów, młodzież szkolna oraz życzliwe inicjatywie władze Spółdzielni Budowlano-Mieszkaniowej RUDA, na terenie której pomnik został postawiony. W uroczystościach uczestniczyli przedstawiciele Fundacji Nowe Teraz, Prezes Zarządu Artur Król i Dyrektor Generalny Bogusława Chada. 

![Uroczystości odsłonięcia „Marymonckiego Nieśmiertelnika” fot.1](/assets/img/uploads/marymoncki-niesmiertelnik-uroczystosc-wrzesien-2021-fot-2.jpg)

![Uroczystości odsłonięcia „Marymonckiego Nieśmiertelnika” fot.2](/assets/img/uploads/marymoncki-niesmiertelnik-uroczystosc-wrzesien-2021-fot-3.jpg)

![Uroczystości odsłonięcia „Marymonckiego Nieśmiertelnika” fot.3](/assets/img/uploads/marymoncki-niesmiertelnik-uroczystosc-wrzesien-2021-fot-4.jpg)

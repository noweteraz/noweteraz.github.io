---
published: true
date: 2024-08-14T06:30:00.000CET
tags:
image: /uploads/bitwa-warszawska-1920.jpg
description: >-
   104 lata temu Wojsko Polskie rozpoczęło kontrofensywę, której efektem było odepchnięcie wojsk sowieckich nacierających na Warszawę.
title: 104. Rocznica Bitwy Warszawskiej
---

104 lata temu Wojsko Polskie rozpoczęło kontrofensywę, której efektem było odepchnięcie wojsk sowieckich nacierających na Warszawę.

15 sierpnia 1920 r. rozstrzygnęły się losy Polski i Europy. Inwazja bolszewików była śmiertelnym zagrożeniem dla nowo powstałego po 123 latach zaborów państwa polskiego. Od kwietnia 1920 r. siły polskie były w stałym odwrocie, a Armia Czerwona zajmowała kolejne fragmenty terytorium Rzeczypospolitej. 13 sierpnia rozpoczęła się kluczowa dla dalszych losów wojny batalia, która do historii przeszła jako Bitwa Warszawska.

Na pamiątkę wysiłku zbrojnego obrońców Warszawy wolna Polska 15 sierpnia obchodzi święto swojej armii. W II Rzeczypospolitej chwałę oręża polskiego czczono w Dniu Żołnierza. Zakazane po II wojnie światowej przez komunistów święto powróciło w 1992 r. jako Święto Wojska Polskiego.

*Zdjęcie ilustracyjne pochodzi z serwisu [Szukaj w archiwach](https://www.szukajwarchiwach.gov.pl/jednostka/-/jednostka/5926601){:target="_blank"}*
---
published: true
date: '2022-06-20T07:00:00'
tags: null
image: /uploads/20-czerwca-swiatowy-dzien-uchodzcy.jpg
description: >-
  Światowy Dzień Uchodźcy ustanowiony został przez Zgromadzenie Ogólne ONZ, abyśmy pamiętali o tych ludziach, którzy z powodu wojen, prześladowań i przemocy zmuszeni zostali do opuszczenia swojego kraju.
title: 20 czerwca - Światowy Dzień Uchodźcy
---

Światowy Dzień Uchodźcy ustanowiony został przez Zgromadzenie Ogólne ONZ, abyśmy pamiętali o tych ludziach, którzy z powodu wojen, prześladowań i przemocy zmuszeni zostali do opuszczenia swojego kraju.

Według ONZ pod koniec 2020 roku na świecie było 82,4 mln osób przymusowo przesiedlonych; prawie 26,4 mln z nich to uchodźcy, a około połowa z nich miała mniej niż 18 lat. W 2022 roku, po wojnie Rosji z Ukrainą, Europa staje w obliczu dużej nowej fali uchodźców poszukujących pokoju i bezpieczeństwa.

Od pierwszego dnia konfliktu UE i jej państwa członkowskie zdecydowanie potępiły rosyjską agresję na Ukrainę i przyjęły kilka pakietów restrykcyjnych sankcji wobec Rosji (oprócz tych, które zostały już nałożone po inwazji Rosji na Krym w 2014 roku). Ponadto UE i jej państwa członkowskie mobilizują wsparcie, aby pomóc ludziom uciekającym przed wojną, w tym poprzez bezpośrednią pomoc humanitarną, pomoc makrofinansową w wysokości 1,2 mld EUR, pomoc w zakresie ochrony ludności w sytuacjach nadzwyczajnych i wsparcie na granicy.



---
published: true
date: '2022-09-15T07:00:00'
tags: null
image: /uploads/09-17_dzien-sybiraka.jpg
description: >-
  Światowy Dzień Sybiraka obchodzony jest corocznie 17 września w rocznicę
  sowieckiej agresji na Polskę z 1939 r. W tym dniu oddajemy hołd wszystkim
  Polakom, którzy zostali zesłani na Syberię oraz inne tereny Rosji i Związku
  Sowieckiego. 
title: 17 września - Rocznica sowieckiej agresji na Polskę i Światowy Dzień Sybiraka
---

17 września. Światowy Dzień Sybiraka i rocznica agresji Związku Sowieckiego na Polskę.

17 września 1939 r. pod kłamliwym pretekstem „wzięcia w opiekę życia i mienia ludności ukraińskiej i białoruskiej” zamieszkującej wschodnie tereny Polski oraz „wyzwolenia ludu polskiego od nieszczęść wojny”, żołnierze sowieccy wkroczyli na terytorium Rzeczypospolitej.

Setki tysięcy mieszkańców zajętych ziem zesłano na Syberię. Wielu z sybiraków pozostało na nieludzkiej ziemi na zawsze. Wielu pozostałych przy życiu nie wróciło do Ojczyzny – zachowali oni jednak Polskę i polskość w sercach. Ci, którym dane było wrócić, powrócili do Polski innej niż ta, którą opuszczali. Przez lata sowieckiej dominacji w czasach powojennych pamięć o ich cierpieniach, o wywózkach, o życiu w łagrach, była zakazana albo ściśle reglamentowana.

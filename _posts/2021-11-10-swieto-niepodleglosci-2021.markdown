---
published: true
date: 2021-11-11T00:00:00.000Z
tags: null
image: /uploads/11-listopada-swieto-niepodleglosci-polski.jpg
description: >-
  W tym roku obchodzimy 103 rocznicę odzyskania przez Polskę niepodległości po
  123 latach zaborów.
title: 11 listopada obchodzimy Narodowe Święto Niepodległości
---

Narodowe Święto Niepodległości to dla nas jedno z najważniejszych świąt państwowych.  Po 123 latach zaborów – niewoli naznaczonej walką, cierpieniem i wysiłkiem wielu pokoleń Polek i Polaków – nasz kraj odzyskał suwerenność. 

11 listopada jako Święto Niepodległości ustanowił przedwojenny rząd Polski. Władze II RP chciały w ten sposób upamiętnić objęcie władzy w Warszawie przez Józefa Piłsudskiego. 10 listopada 1918 roku Piłsudski powrócił do Polski, a następnego dnia odebrał naczelne dowództwo od Rady Regencyjnej nad podległym jej Wojskiem Polskim.

Zbiegło się to także z zawarciem rozejmu w Compiègne i oficjalnym zakończeniem I wojny światowej.

Święto Niepodległości zostało ustanowione ustawą z dnia 23 kwietnia 1937 roku.

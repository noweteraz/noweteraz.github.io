---
published: true
date: '2021-08-24 07:00:00'
tags: null
image: /uploads/77-rocznica-zdobycia-pasty-4.jpg
description: >-
  Dnia 20 sierpnia 2021 r. odbyła się uroczystość upamiętnienia 77 rocznicy zdobycia przez powstańców gmachu PAST-y.
title: 77 rocznica zdobycia gmachu PAST-y
---

Wydarzenie rozpoczęło się odprawieniem mszy świętej w Kościele Wszystkich Świętych na Placu Grzybowskim, w intencji poległych Żołnierzy Armii Krajowej. 

Następnie poczty sztandarowe, delegacje urzędów i przedstawicieli władz państwowych, organizacji i samorządów udały się przed tablicę upamiętniającą Dowódcę płk. Henryka Leliwę-Roycewicza i Powstańców Batalionu „Kiliński” oraz wszystkich oddziałów powstańczych, które zdobywały PAST-ę. 

Poległych żołnierzy upamiętniono chwilą ciszy. 

Na zakończenie uroczystości przed tablicą umieszczoną w pobliżu wejścia do gmachu PAST-y, złożone zostały wieńce i wiązanki kwiatów przez przedstawicieli władz państwowych - Prezydenta oraz Premiera RP, władz samorządowych, organizacji porzarządowych, żołnierzy Wojska Polskiego oraz Wojsk Obrony Terytorialnej, poczty sztandarowe i mieszkańców Warszawy.


20 sierpnia 1944 r. żołnierze z Batalionu AK Kiliński, dowodzonego przez płk. Henryka Leliwę-Roycewicza, pokonali załogę niemiecką, która broniła gmachu Polskiej Akcyjnej Spółki Telefonicznej. Na  gmachu PAST-y, przy ul. Zielnej, zawisła biało-czerwona flaga. Zdobycie tego budynku było jednym z największych sukcesów Powstania Warszawskiego.


![77 rocznica zdobycia gmachu PAST-y fot.1](/assets/img/uploads/77-rocznica-zdobycia-pasty-1.jpg)

![77 rocznica zdobycia gmachu PAST-y fot.2](/assets/img/uploads/77-rocznica-zdobycia-pasty-2.jpg)

![77 rocznica zdobycia gmachu PAST-y fot.3](/assets/img/uploads/77-rocznica-zdobycia-pasty-3.jpg)

![77 rocznica zdobycia gmachu PAST-y fot.4](/assets/img/uploads/77-rocznica-zdobycia-pasty-5.jpg)

![77 rocznica zdobycia gmachu PAST-y fot.5](/assets/img/uploads/77-rocznica-zdobycia-pasty-6.jpg)

![77 rocznica zdobycia gmachu PAST-y fot.6](/assets/img/uploads/77-rocznica-zdobycia-pasty-7.jpg)

![77 rocznica zdobycia gmachu PAST-y fot.7](/assets/img/uploads/77-rocznica-zdobycia-pasty-8.jpg)

![77 rocznica zdobycia gmachu PAST-y fot.8](/assets/img/uploads/77-rocznica-zdobycia-pasty-9.jpg)
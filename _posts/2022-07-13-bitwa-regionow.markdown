---
published: true
date: '2022-07-13T07:00:00'
tags: null
image: /uploads/bitwa-regionow-fundacja-nowe-teraz-fot-1.jpg
description: >-
  W sobotę, 9 lipca 2022 r., w Skansenie im. Marii Żywirskiej w Brańszczyku, odbył się powiatowy etap Konkursu Kulinarnego dla Kół Gospodyń Wiejskich „Bitwa Regionów” oraz Piknik z Produktem Polskim.
title: Uczestniczyliśmy w imprezie „Bitwa Regionów”
---

W sobotę, 9 lipca 2022 r., w Skansenie im. Marii Żywirskiej w Brańszczyku, odbył się powiatowy etap Konkursu Kulinarnego dla Kół Gospodyń Wiejskich „Bitwa Regionów” oraz Piknik z Produktem Polskim. Fundacja Nowe Teraz uczestniczyła w lokalnym wydarzeniu na zaproszenie wójta gminy Brańszczyk Pana Profesora Wiesława Przybylskiego. Gościem honorowym pikniku był Pan Henryk Kowalczyk Wicepremier i Minister Rolnictwa i Rozwoju Wsi, poseł na Sejm RP. Obecni byli również przedstawiciele lokalnych i państwowych instytucji powiązanych z rolnictwem i jego wsparciem.

Kulminacyjnym punktem pikniku był powiatowy etap konkursu kulinarnego „Bitwa Regionów”, w którym rywalizowało osiem Kół Gospodyń Wiejskich. Ogromną tajemnicą komisji konkursowej pozostaje klucz do wyłonienia zwycięzcy „pojedynku”.

Wszystkie prezentowane dania konkursowe przygotowane przez radosne i uśmiechnięte panie były po prostu bezkonkurencyjne. To musiało być niezwykle trudne zadanie dla członków komisji, ale konkurs, to konkurs. Pierwsze miejsce zajęło danie, „Pyzy tarte nadziewane ze skwarkami”, przygotowane przez Koło Gospodyń Wiejskich w Leszczydole Starym. Drugie miejsce zajęła zupa rybna z dwóch krańców rzeki „Co Bug da”, przygotowana przez Koło Gospodyń Wiejskich w Skuszewie „Kółko”. Natomiast trzecie miejsce zajęły „gule gryczane w kapuście z karkówką i bukietem surówek”, przygotowane przez Koło Gospodyń Wiejskich „Turzyniacy”. Mimo ducha rywalizacji wszyscy dobrze się bawili, kibicowali sobie wzajemnie, ale – jeśli chodzi o przepisy kulinarne – temat tabu.

Imprezie towarzyszyły degustacje kulinarne, konkursy z nagrodami, występy zespołów ludowych, orkiestry dętej, stosika wystawowe. Dla najmłodszych przygotowano liczne atrakcje, zabawy oraz stoisko, na którym mogły własnoręcznie przygotować potrawy.

![Powiatowy etap Konkursu Kulinarnego dla Kół Gospodyń Wiejskich „Bitwa Regionów” fot.1](/uploads/bitwa-regionow-fundacja-nowe-teraz-fot-1.jpg)

![Powiatowy etap Konkursu Kulinarnego dla Kół Gospodyń Wiejskich „Bitwa Regionów” fot.2](/uploads/bitwa-regionow-fundacja-nowe-teraz-fot-2.jpg)

![Powiatowy etap Konkursu Kulinarnego dla Kół Gospodyń Wiejskich „Bitwa Regionów” fot.3](/uploads/bitwa-regionow-fundacja-nowe-teraz-fot-3.jpg)

![Powiatowy etap Konkursu Kulinarnego dla Kół Gospodyń Wiejskich „Bitwa Regionów” fot.4](/uploads/bitwa-regionow-fundacja-nowe-teraz-fot-4.jpg)

![Powiatowy etap Konkursu Kulinarnego dla Kół Gospodyń Wiejskich „Bitwa Regionów” fot.5](/uploads/bitwa-regionow-fundacja-nowe-teraz-fot-5.jpg)

![Powiatowy etap Konkursu Kulinarnego dla Kół Gospodyń Wiejskich „Bitwa Regionów” fot.6](/uploads/bitwa-regionow-fundacja-nowe-teraz-fot-6.jpg)


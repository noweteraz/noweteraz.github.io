---
published: true
date: '2022-09-22T08:00:00'
tags: null
image: /uploads/przekazanie-sztandaru-sp-nasielsk-fot-9.jpg
description: >-
  18 września 2022 roku odbyła się uroczystość przekazania sztandaru i nadania Niepublicznej Szkole Podstawowej w Nasielsku imienia por. Roberta Petersa i por. Josepha Vigny.
title: Relacja z nadania Niepublicznej Szkole Podstawowej w Nasielsku imienia por. Roberta Petersa i por. Josepha Vigny
---

18 września 2022 roku odbyła się uroczystość przekazania sztandaru i nadania Niepublicznej Szkole Podstawowej w Nasielsku imienia por. Roberta Petersa i por. Josepha Vigny. Data wydarzenia nie była przypadkowa, właśnie 18 września 1944 r. Ci dwaj dzielni piloci zginęli w walce powietrznej, w okolicy Nasielska, osłaniając niosące pomoc Powstańcom Warszawy alianckie transporty lotnicze w ramach operacji „Frantic 7”.

Fundacja Nowe Teraz była współorganizatorem ceremonii, w której uczestniczyli znamienici goście – delegacje licznych stowarzyszeń i organizacji kombatanckich. Gościliśmy również Attaché Wojskowego przy ambasadzie USA w Warszawie, reprezentantów Ministerstwa Spraw Wewnętrznych i Administracji, Dowództwa Generalnego Sił Zbrojnych, Wojskowej Akademii Technicznej, obecni byli również reprezentanci Wojsk Obrony Terytorialnej, przedstawiciele samorządowych władz województwa, powiatu i gminy, delegacje lokalnych Ochotniczych Straży Pożarnych, miejscowej Policji oraz bardzo licznie przybyli mieszkańcy Nasielska. Podniosłości wydarzeniu nadała kompania reprezentacyjna Sił Powietrznych oraz orkiestra wojskowa z Torunia, które ceremoniałem wojskowym, w tym salwą honorową, podniosły rangę wydarzenia.

Po odczytaniu apelu poległych, zakończonego słowami "Wolność należy do tych, którzy mają odwagę jej bronić", delegacje przybyłych na uroczystość instytucji, w tym Fundacji Nowe Teraz oraz osoby prywatne złożyły kwiaty pod pomnikiem upamiętniającym patronów placówki poruczników Petersa i Vigna.

Przedstawiciele samorządu szkolnego przyjęli nowy sztandar szkoły. Po zakończeniu oficjalnych ceremonii, uczniowie zaprezentowali przepiękną część artystyczną złożoną z utworów patriotycznych.

Święto związane z lotnictwem nie mogło obyć się bez samolotu. Ogromną atrakcją dla najmłodszych był przelot na niskim pułapie, tuż nad głowami zebranych gości, odrestaurowanego samolotu RWD-8.

Zwieńczeniem uroczystości było zwiedzanie wystawy historycznej związanej z operacją lotniczą wojsk alianckich niosącym pomoc walczącej Warszawie pod kryptonimem „Frantic 7”.

Uroczystość spotkała się z niebywałym zainteresowaniem lokalnej społeczności oraz władz samorządowych. Była okazją do przypomnienia, że każde miejsce w naszym kraju ma swoją niezwykłą historię, którą warto odkrywać i kultywować. Charakter ceremonii był nad wyraz patriotyczny i miał ogromne znaczenie dla najmłodszych jej uczestników. Z pewnością w wielu z nich pobudzi ciekawość i zainteresowanie historią, zarówno lokalną, jak i powszechną.

Dziękujemy wszystkim gościom za uczestnictwo w tak ważnym dla lokalnej historii wydarzeniu. Wasza obecność była bardzo ważna dla uczniów szkoły, którzy wnieśli ogromny wysiłek w przygotowanie uroczystości. Ich starania zostały docenione i nagrodzone. To szczególny element wychowania patriotycznego, który będą kultywować przez lata.

Gloria Victis! 

![Uroczystość przekazania sztandaru imienia por. Roberta Petersa i por. Josepha Vigny fot.1](/uploads/przekazanie-sztandaru-sp-nasielsk-fot-1.jpg)


![Uroczystość przekazania sztandaru imienia por. Roberta Petersa i por. Josepha Vigny fot.2](/uploads/przekazanie-sztandaru-sp-nasielsk-fot-2.jpg)


![Uroczystość przekazania sztandaru imienia por. Roberta Petersa i por. Josepha Vigny fot.3](/uploads/przekazanie-sztandaru-sp-nasielsk-fot-3.jpg)


![Uroczystość przekazania sztandaru imienia por. Roberta Petersa i por. Josepha Vigny fot.4](/uploads/przekazanie-sztandaru-sp-nasielsk-fot-4.jpg)


![Uroczystość przekazania sztandaru imienia por. Roberta Petersa i por. Josepha Vigny fot.5](/uploads/przekazanie-sztandaru-sp-nasielsk-fot-5.jpg)


![Uroczystość przekazania sztandaru imienia por. Roberta Petersa i por. Josepha Vigny fot.6](/uploads/przekazanie-sztandaru-sp-nasielsk-fot-6.jpg)


![Uroczystość przekazania sztandaru imienia por. Roberta Petersa i por. Josepha Vigny fot.7](/uploads/przekazanie-sztandaru-sp-nasielsk-fot-7.jpg)


![Uroczystość przekazania sztandaru imienia por. Roberta Petersa i por. Josepha Vigny fot.8](/uploads/przekazanie-sztandaru-sp-nasielsk-fot-8.jpg)


![Uroczystość przekazania sztandaru imienia por. Roberta Petersa i por. Josepha Vigny fot.9](/uploads/przekazanie-sztandaru-sp-nasielsk-fot-9.jpg)


![Uroczystość przekazania sztandaru imienia por. Roberta Petersa i por. Josepha Vigny fot.10](/uploads/przekazanie-sztandaru-sp-nasielsk-fot-10.jpg)


![Uroczystość przekazania sztandaru imienia por. Roberta Petersa i por. Josepha Vigny fot.11](/uploads/przekazanie-sztandaru-sp-nasielsk-fot-11.jpg)


![Uroczystość przekazania sztandaru imienia por. Roberta Petersa i por. Josepha Vigny fot.12](/uploads/przekazanie-sztandaru-sp-nasielsk-fot-12.jpg)


![Uroczystość przekazania sztandaru imienia por. Roberta Petersa i por. Josepha Vigny fot.13](/uploads/przekazanie-sztandaru-sp-nasielsk-fot-13.jpg)


![Uroczystość przekazania sztandaru imienia por. Roberta Petersa i por. Josepha Vigny fot.14](/uploads/przekazanie-sztandaru-sp-nasielsk-fot-14.jpg)


![Uroczystość przekazania sztandaru imienia por. Roberta Petersa i por. Josepha Vigny fot.15](/uploads/przekazanie-sztandaru-sp-nasielsk-fot-15.jpg)


![Uroczystość przekazania sztandaru imienia por. Roberta Petersa i por. Josepha Vigny fot.16](/uploads/przekazanie-sztandaru-sp-nasielsk-fot-16.jpg)


![Uroczystość przekazania sztandaru imienia por. Roberta Petersa i por. Josepha Vigny fot.17](/uploads/przekazanie-sztandaru-sp-nasielsk-fot-17.jpg)


![Uroczystość przekazania sztandaru imienia por. Roberta Petersa i por. Josepha Vigny fot.18](/uploads/przekazanie-sztandaru-sp-nasielsk-fot-18.jpg)


---
published: true
date: '2022-10-01T07:00:00'
tags: null
image: /uploads/Cywile_Powstanie.jpg
description: >-
  25 września 2015 r. Sejm przyjął przez aklamację uchwałę ustanawiającą 2 października Dniem Pamięci o Cywilnej Ludności Powstańczej Warszawy.
title: 2 października - Dzień Pamięci o Cywilnej Ludności Powstańczej Warszawy 
---

25 września 2015 r. Sejm przyjął przez aklamację uchwałę ustanawiającą 2 października Dniem Pamięci o Cywilnej Ludności Powstańczej Warszawy. Izba podkreśliła, że to dzięki ofiarnej i pełnej determinacji postawie mieszkańców miasta Powstanie Warszawskie trwało aż 63 dni.


2 października 1944 r., po 63 dniach heroicznej walki powstańców warszawskich z wojskami niemieckimi, wobec braku możliwości dalszego oporu, przedstawiciele KG AK płk Kazimierz Iranek-Osmecki "Jarecki" i ppłk Zygmunt Dobrowolski "Zyndram" podpisali w kwaterze SS-Obergruppenfuehrera Ericha von dem Bacha-Zelewskiego w Ożarowie układ o zaprzestaniu działań wojennych w Warszawie.

**Na zdjęciu**: *Pruszków, 10. 1944 r. Transport mieszkańców Warszawy z obozów przejściowych w Pruszkowie. Po zakończeniu walk powstańczych Niemcy wypędzili ze stolicy wszystkich mieszkańców. Większość trafiła do obozu w Pruszkowie, stąd część wywieziono do Oświęcimia, do Niemiec, niektórych puszczono wolno. Fot. PAP/CAF-Archiwum*




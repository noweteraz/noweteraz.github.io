---
published: true
date: '2023-08-31T07:00:00'
tags: null
image: /uploads/atak-na-westerplatte-1-09-1939.jpg
description: >-
  Druga wojna światowa rozpoczęta niemiecką napaścią 1 września 1939 r. była największą katastrofą w dziejach Polski. 
title: 84. rocznica wybuchu II Wojny Światowej
---

1 września 1939 roku wojska niemieckie bez wypowiedzenia wojny przekroczyły o świcie granice Rzeczypospolitej, rozpoczynając tym samym pierwszą kampanię II wojny światowej. O godzinie 4.35 przeprowadzono zbombardowanie Wielunia. Atak ten nastąpił kilka minut przed salwami pancernika „Schleswig-Holstein” oddanymi w kierunku Westerplatte. II wojna światowa była największą i najkrwawszą wojną w historii ludzkości.

Druga wojna światowa rozpoczęta niemiecką napaścią 1 września 1939 r. była największą katastrofą w dziejach Polski. Jej skutkiem były olbrzymie straty ludnościowe i materialne, w tym niepowetowane zniszczenia dóbr kultury. Kraj wyłonił się z niej w innym kształcie terytorialnym, ustrojowym, demograficznym. O ile wszystkim mieszkańcom Polski wojna przyniosła niewyobrażalny ogrom cierpień i nieszczęść, to dla Żydów polskich oznaczała zagładę w sensie najbardziej dosłownym.

Zapraszamy do zapoznania się z kalendarzem obchodów 84. rocznicy:
[Obchody rocznicy II Wojny Światowej](https://gdansk.ipn.gov.pl/pl2/aktualnosci/189651,Obchody-84-rocznicy-wybuchu-II-wojny-swiatowej.html){:target="_blank"}

*Na zdjęciu: Atak na Westerplatte 1 września 1939 r. pancernika „Schleswig-Holstein”.*   
*Zdjęcie z zasobów AIPN.*


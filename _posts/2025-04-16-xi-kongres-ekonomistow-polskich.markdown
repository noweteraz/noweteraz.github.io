---
published: true
date: '2025-04-16T08:00:00'
tags: null
image: /uploads/grafika-kwadrat1-1080x1080-1.jpg
description: >-
  Zapraszamy do udziału w XI Kongresie Ekonomistów Polskich, połączonym z obchodami jubileuszu 80-lecia Polskiego Towarzystwa Ekonomicznego. 
title: XI Kongres Ekonomistów Polskich - 4-5 grudnia 2025 r.
---

Zapraszamy do udziału w XI Kongresie Ekonomistów Polskich, połączonym z obchodami jubileuszu 80-lecia Polskiego Towarzystwa Ekonomicznego, który odbędzie się w Poznaniu, w dniach 4-5 grudnia 2025 r., pod hasłem: „Ekonomia i gospodarka w czasach niepewności”.

Kongresy Ekonomistów Polskich, organizowane co kilka lat, to prestiżowe wydarzenia, które stanowią platformę do debaty nad kluczowymi wyzwaniami polskiej gospodarki i nauk ekonomicznych. Ich tradycja sięga roku 1887, kiedy to polscy ekonomiści i prawnicy z trzech zaborów zorganizowali w Krakowie Pierwszy Zjazd Ekonomistów i Prawników. 

XI Kongres Ekonomistów Polskich to wyjątkowe wydarzenie w świecie nauki i gospodarki, które w tym roku będzie połączone z obchodami jubileuszu 80-lecia Polskiego Towarzystwa Ekonomicznego. 

Kongres stanowić będzie unikalną platformę do podjęcia dyskusji nad największymi wyzwaniami współczesnej ekonomii i gospodarki, które kształtują naszą rzeczywistość. 

Formuła wydarzenia została zaprojektowana w sposób otwarty, aby umożliwić udział jak najszerszej grupie uczestników i w ten sposób stanowić przestrzeń do budowania dialogu i współpracy między różnymi środowiskami naukowymi oraz biznesowymi. 

Dzięki takiej formule Kongres staje się wyjątkowym forum inspiracji i wymiany myśli, które odpowiada na wyzwania współczesnego świata.  

Strona informacyjna Kongresu: [kongres2025.pte.pl](https://kongres2025.pte.pl/)



---
published: true
date: '2022-06-07T07:00:00'
tags: null
image: /uploads/czeslaw-czaplinki-fotograf-nagroda-fot-2.jpg
description: >-
  Miło jest nam poinformować o nagrodzie jaką otrzymał współpracujący z Fundacją
  Nowe Teraz, artysta fotograf, Czesław Czapliński.
title: Nagroda dla Czesława Czaplińskiego
---

Miło jest nam poinformować o nagrodzie jaką otrzymał współpracujący w Fundacją Nowe Teraz artysta Czesław Czapliński.

Otrzymał Statuetkę „Obiektyw kulturalny” Agencji Informacyjnej. Redakcja doceniła jego wkład w dokumentowanie polskiego życia kulturalnego, społecznego i gospodarczego. Czesław Czapliński to polsko-amerykański artysta fotograf, dziennikarz, autor książek i filmów dokumentalnych. Od 1979 roku mieszka w Nowym Jorku i w Warszawie. Jest autorem lub współautorem ponad 41 albumów (książek). W 1981 roku założył agencję fotograficzną „Photo Medium”.

Fotografie Czesława Czaplińskiego publikowały najważniejsze tytuły prasowe takie jak m. in.: „The New York Times”, „Time”, „Vanity Fair”, „The Washington Post”, „Newsweek”, „Twój Styl”, „Viva”, „Rzeczpospolita”, „Wprost”, „Foto”. Miał ponad 300 znamienitych wystaw fotograficznych, w Polsce i na świecie m. in.: w Narodowej Galerii Sztuki „Zachęta” w Warszawie, Muzeum Sztuki w Łodzi, Muzeum Narodowym w Warszawie, Muzeum Łazienki Królewskie w Warszawie, a także w Nowym Jorku, Chicago, Nicei, Moskwie, Londynie, Monachium i Brukseli. Zasiada w jury licznych konkursach fotograficznych. Jego zdjęcia znajdują się w kolekcjach: Library of Congress w Waszyngtonie, TIME Inc. Picture Collection w Nowym Jorku, New York Public Library, Spertus Institute of Jewish Studies w Chicago, Muzeum Narodowym w Warszawie, Muzeum Narodowym we Wrocławiu, Muzeum Sztuki w Łodzi. 

W czasie ponad 40 lat fotografowania Czesław Czapliński uwiecznił wiele znanych postaci ze świata biznesu, kultury, polityki i sportu.

![Nagroda dla Czesława Czaplińskiego](/uploads/czeslaw-czaplinki-fotograf-nagroda-fot-1.jpg)

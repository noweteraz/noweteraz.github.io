---
published: true
date: '2022-08-12 08:00:00'
tags: null
image: /uploads/studzianki-pancerne-2022-fot-1.jpg
description: >-
  7 sierpnia 2022 w Studziankach Pancernych odbyły się obchody 78. Rocznicy Bitwy pod Studziankami – uznawanej za jedno z największych starć pancernych w historii II wojny światowej.
title: Obchody 78. Rocznicy Bitwy pod Studziankami
---

7 sierpnia 2022 w Studziankach Pancernych odbyły się obchody 78. Rocznicy Bitwy pod Studziankami – uznawanej za jedno z największych starć pancernych w historii II wojny światowej.

Uroczystości rozpoczęło wprowadzenie pocztów sztandarowych, odtworzenie hymnu państwowego i wciągnięcie na maszt flagi Rzeczypospolitej Polskiej.

Historię Bitwy pod Studziankami i walk na przyczółku warecko-magnuszewskim przybliżył zebranym Jan Chryzostom Czachowski, po czym głos zabrali przybyli goście, w tym Tomasz Śmietanka Radny Sejmiku Województwa Mazowieckiego, Krzysztof Wolski Starosta Kozienicki oraz Hubert Czubaj Wójt Gminy Głowaczów. Na zakończenie uroczystości, w hołdzie bohaterom walczącym i poległym w Bitwie pod Studziankami zebrani goście złożyli kwiaty pod Pomnikiem-Mauzoleum.

Po zakończeniu oficjalnych uroczystości rozpoczął się piknik militarny, którego największymi atrakcjami były oczywiście czołgi. Jeździły odrestaurowane T-34, w ekspozycji statycznej można było zwiedzić „Leoparda” pozostającego na wyposażeniu 1 Warszawskiej Brygady Pancernej. Zainteresowaniem cieszyły się również inne pojazdy militarne pochodzące z czasów II wojny światowej oraz grupy rekonstrukcyjne żołnierzy 1 Armii Ludowego Wojska Polskiego. Wiele stoisk z militariami, pamiątkami i słodyczami przyciągało odwiedzających piknik, a przybyli z całej Polski.

Pogoda dopisała, organizatorzy jak zwykle nie zawiedli, najmłodsi wynagrodzili to uśmiechami i okrzykami zachwytu!
Warto było być w Studziankach Pancernych!

![Obchody 78. Rocznicy Bitwy pod Studziankami fot.1](/uploads/studzianki-pancerne-2022-fot-2.jpg)

![Obchody 78. Rocznicy Bitwy pod Studziankami fot.2](/uploads/studzianki-pancerne-2022-fot-3.jpg)

![Obchody 78. Rocznicy Bitwy pod Studziankami fot.3](/uploads/studzianki-pancerne-2022-fot-4.jpg)


---
published: true
date: '2022-09-27T06:00:00'
tags: null
image: /uploads/tamara-lempicka-villa-la-fleur-fot-1.jpg
description: >-
  Na zaproszenie Agnieszki i Marka Roeflerów delegacja Fundacji Nowe Teraz brała udział w wernisażu wystawy „Tamara Łempicka a art déco”, który odbył się 15 września 2022 w Muzeum VILLA LA FLEUR w Konstancinie Jeziornej przy ulicy Szpitalnej. 
title: Podziwiamy prace Tamary Łempickiej na wernisażu w Villa La Fleur
---

Na zaproszenie Agnieszki i Marka Roeflerów delegacja Fundacji Nowe Teraz brała udział w wernisażu wystawy „Tamara Łempicka a art déco”, który odbył się 15 września 2022 w Muzeum VILLA LA FLEUR w Konstancinie Jeziornej przy ulicy Szpitalnej.

Wystawa w Muzeum VILLA LA FLEUR prezentuje dzieła artystki, nie eksponowane na innych wystawach. Oprócz znanych kompozycji ze szczytowego okresu malarskiego Łempickiej, przypadającego na lata 30. XX wieku, pojawiły się na wystawie niezwykle rzadko prezentowane wczesne prace studyjne, a także abstrakcyjna twórczość z ostatnich lat życia malarki.
Obrazy pochodzą z prywatnych zbiorów z Polski oraz Stanów Zjednoczonych oraz francuskich i polskich muzeów państwowych. Osobistego charakteru nadają wystawie zachowane po artystce, rysunki, części garderoby i biżuterii, a także fotografie, notatki oraz korespondencja użyczone przez rodzinę Tamary Łempickiej.

Tamara Łempicka (Tamara de Lempicka) jedna z najważniejszych malarek, przedstawicielek estetyki art déco. Urodziła się w 1898 roku w Moskwie, zmarła w 1980 Meksyku. W 1911 roku w Sankt Petersburgu uczyła się na kursach rysunku w Akademii Sztuk Pięknych, tam też w 1916 roku poślubiła Tadeusza Łempickiego. Podjęła studia w paryskiej Academie Ranson, u Maurice'a Denisa wymagającego i metodycznego nauczyciela. Najważniejsze dla Łempickiej okazały się jednak wskazówki kolejnego nauczyciela, Andre Lhote'a, malarza, dekoratora, krytyka i teoretyka sztuki. Łempicka tworzyła w czasach silnie naznaczonych piętnem dekadentyzmu jej twórczość, jak i życie prywatne noszą wszystkie znamiona tamtej epoki, słynącej z bujnego życia towarzyskiego. Może dlatego Łempicka stała się ulubioną portrecistką elit towarzyskich, finansowych oraz gwiazd Hollywood

![Tamara Łempicka a art déco fot.1](/uploads/tamara-lempicka-villa-la-fleur-fot-2.jpg)

![Tamara Łempicka a art déco fot.2](/uploads/tamara-lempicka-villa-la-fleur-fot-3.jpg)

![Tamara Łempicka a art déco fot.3](/uploads/tamara-lempicka-villa-la-fleur-fot-4.jpg)

![Tamara Łempicka a art déco fot.4](/uploads/tamara-lempicka-villa-la-fleur-fot-5.jpg)
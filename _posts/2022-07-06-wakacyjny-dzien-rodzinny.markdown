---
published: true
date: '2022-07-06T07:00:00'
tags: null
image: /uploads/wakacyjny-rodzinny-dzien-fot-2.jpg
description: >-
  W sobotę 3 lipca 2022 r. w miejscowości Udrzynek, w gminie Brańszczyk, odbył się wspaniały piknik pod hasłem „Wakacyjny Dzień Rodziny”.
title: Byliśmy na pikniku „Wakacyjny Dzień Rodziny”
---

W sobotę 3 lipca 2022 r. w miejscowości Udrzynek, w gminie Brańszczyk, odbył się wspaniały piknik pod hasłem „Wakacyjny Dzień Rodziny”. Fundator, Rada oraz Zarząd Fundacji Nowe Teraz składają serdeczne wyrazy podziękowania organizatorom i  współorganizatorom pikniku: Sołtys Martynie Robak i Paniom z Koła Gospodyń Wiejskich Sami Swoi z Dudowizny na czele z sołtysem Michałem Brejnak za zaproszenie do uczestnictwa w pikniku oraz niezwykle ciepłe przyjęcie zespołu Fundacji Nowe Teraz.

Fundacja Nowe Teraz wystąpiła z ofertą wydawniczą, popularyzując literaturę o tematyce historycznej oraz płyty z pieśniami patriotycznymi. Największym zainteresowaniem wśród najmłodszych uczestników imprezy cieszyły się komiksy opisujące losy polskich bohaterów walczących o wolność i niepodległość naszej Ojczyzny. Stoisko Fundacji odwiedziło wielu znamienitych gości w tym duchowni parafii pw. Św. Barbary w Porębie ksiądz prałat Andrzej Grzybowski oraz ksiądz Marcin Kaczyński wraz z Wójtem Urzędu Gminy Brańszczyk Wiesławem Przybylskim oraz Radnym Gminy Brańszczyk Sławomirem Gałązką.

Piknik był nietuzinkową atrakcją dla mieszkańców Udrzynka, okolicznych wiosek oraz turystów wypoczywających w tych przepięknych, nadbużańskich terenach. Atrakcji było co niemiara, aż miło było patrzeć na radosne, uśmiechnięte i rozkrzyczane twarze dzieciaków
z trudem wspinających się i zjeżdżających z ogromnej dmuchanej zjeżdżalni. Pełne „ręce roboty” mieli animatorzy zabaw dla najmłodszych. Co chwila wybuchały salwy śmiechów rodziców, którzy z trudnością rozpoznawali swoje pociechy w wyniku pomalowanych, kolorowych twarzyczek. Natomiast cisza i skupienie na dziecięcych twarzach wywołane zostały występem magika Pana Tomasza Bielińskiego. Na wszystkich uczestników pikniku czekał przepyszny poczęstunek przygotowany przez miłe Panie z Koła Gospodyń Wiejskich z Dudowizny. 

Przygotowane tradycyjne, lokalne rarytasy cieszyły się niezwykłym powodzeniem. Próżno było dopytywać o tajniki przepisów, gdyż z zawadiackim uśmiechem zachowywały swoje kulinarne sekrety w tajemnicy.

Piknik trwał do późnego wieczora, wachlarz atrakcji dla dzieci i dorosłych przyciągał całe rodziny i młodzież przez całą niedzielę. Warto było tam być, zobaczyć przepiękną okolicę, posmakować regionalnych specjałów, poznać miejscową kulturę. Takie wydarzenia umacniają lokalne więzi społeczne, pokazują również siłę i możliwości samorządu szczebla podstawowego oraz jego wpływ na życie mieszkańców.

Dziękujemy i gratulujemy organizatorom za profesjonalnie przygotowaną imprezę integrującą lokalną społeczność. Brawa dla wszystkich, biorących w niej udział.

Fundator, Rada oraz Zarząd Fundacji Nowe Teraz.

![Dni Pruszkowa 2022 fot.1](/uploads/wakacyjny-rodzinny-dzien.jpg)

![Dni Pruszkowa 2022 fot.2](/uploads/wakacyjny-rodzinny-dzien-fot-1.jpg)

![Dni Pruszkowa 2022 fot.3](/uploads/wakacyjny-rodzinny-dzien-fot-2.jpg)

![Dni Pruszkowa 2022 fot.4](/uploads/wakacyjny-rodzinny-dzien-fot-3.jpg)

*(zdjęcia dzięki uprzejmości Pani Moniki Rybak)*

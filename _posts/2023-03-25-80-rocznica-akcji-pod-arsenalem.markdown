---
published: true
date: '2023-03-24 07:00:00'
tags: null
image: /uploads/plan-akcji-pod-arsenalem.jpg
description: >-
  26 marca 1943 r. u zbiegu ulic Długiej i Bielańskiej w Warszawie w pobliżu budynku Arsenału członkowie Grup Szturmowych Szarych Szeregów, pod dowództwem Stanisława Broniewskiego „Orszy”, dokonali udanej akcji odbicia z rąk Gestapo Janka Bytnara "Rudego".
title: 80. Rocznica "Akcji pod Arsenałem"
---

26 marca 1943 r. u zbiegu ulic Długiej i Bielańskiej w Warszawie w pobliżu budynku Arsenału członkowie Grup Szturmowych Szarych Szeregów, pod dowództwem Stanisława Broniewskiego „Orszy”, dokonali udanej akcji odbicia z rąk Gestapo Janka Bytnara "Rudego".

W akcji pod Arsenałem uwolniono 21 więźniów, wśród nich obok „Rudego” także Henryka Ostrowskiego "Heńka". 

Wzięło w niej udział 28 członków Szarych Szeregów. Po stronie polskiej w czasie akcji straty były następujące: jedna osoba aresztowana – Hubert Lenk "Hubert" (zakatowany następnie przez Gestapo) oraz dwie ciężko ranne: "Alek" i "Buzdygan".

„Alek” i „Rudy” zmarli tego samego dnia - 30 marca 1943 r. 2 kwietnia w szpitalu zmarł również "Buzdygan".

Z okazji zbliżającej się 80. rocznicy Akcji pod Arsenałem Muzeum Powstania Warszawskiego zaprasza rodziny z dziećmi w wieku 10-12 lat na okolicznościowe Rodzinne spotkania z historią.

Więcej informacji: [na stronie Muzeum Powstania Warszawskiego](https://www.1944.pl/artykul/rodzinne-spotkania-z-historia.-akcja-pod-arsena,5367.html){:target="_blank"}

